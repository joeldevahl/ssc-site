---
title: "Cykla"
description: "Cykla i Sundsvall med omnejd"
background: '/images/banners/Cykla-BG-2.jpg'
---

Sundsvall är sedan gammalt en diger friluftskommun och har ett stort stignät i kuperad terräng med många fina berg som reser sig runt staden. Hatten av till våra orienterande, skidande, ridande och svampplockande vänner för den fina grund de lagt. Våra skogar erbjuder miltals med sammanhängande stigar och natursköna upplevelser. För att den mänskliga hjärnan ska kunna greppa all denna stig-awesomeness har vi delat upp det och presenterar flera områden.

I Sundsvall använder vi Trailforks som verktyg för att visa varandra var gobitarna finns, vilken svårighetsgrad de har och hur de länkas samman. Trailforks kartor nås via webbläsare eller appar för IOS och Android.

<q>Gör mot andra som du själv vill bli behandlad</q>

En enkel filosofi som fungerar lika bra på krogen som i skogen. Tänk på att stor del av marken du rör dig på är privatägd och att de du möter har samma rätt till att vistas där som du har. Vid möte sakta in, heja och var trevlig. Möter du hundar eller hästar, gör dig varse och få kontakt med ägaren innan du passerar. Sist men inte minst; använd hjälm och om du ska cykla själv berätta för någon att du ska ut. Deltar du i en av föreningen annordnad cykeltur är det krav på hjälm.

## Bydalen

{{< figure src="/images/maps/map-bydalen.png" target="_blank" link="https://www.trailforks.com/region/bydalen-25355/" >}}


Den kuperade skogen mellan Bydalen och Huli erbjuder både släta snabba XC-stigar med mjölksyregaranti och studsiga lekfulla utförslöpor som endurofolket prisar. Området är lite flackare än till exempel Klissberget eller Södra, vilket kan vara skonsamt för benen och lungorna, men det finns samtidigt gott om tekniskt utmanande stigar som garanterat kommer skicka din puls upp i taket. Parkera vid åkerigrus infart eller bydalens spårcentral för att sedan lappa ihop en go tur.

<a href="https://www.trailforks.com/region/bydalen-25355/" target="_blank">Klicka här för att komma till Bydalen på Trailforks.com</a>

## Klissberget

{{< figure src="/images/maps/map-kliss.png" target="_blank" link="https://www.trailforks.com/region/klissberget" >}}

På Kliss utmanas stigcyklisten rejält både uppför och utför! När man besegrat de långa ihållande tekniska klättringarna (som är något av Klissbergets signum) och låtit pulsen komma ner, är det bara att vända på cykeln och bomba utför samma stigar med mungiporna uppe vid öronen. Detta gör Klissberget till endurocyklisternas klassiska favoritspot i Sundsvallstrakten. Det blir aldrig dödsbrant eller ultraavancerat, men den ofta trixiga terrängen ihop med höjdmetrarna som ska besegras gör ändå cyklingen krävande. Därför rekommenderar vi Kliss främst till de medelgoda och avancerade cyklisterna. Cykla upp via snöstickan från parkeringen vid slutet av klissvägen, se om du klarar klättringsutmaningen ”Kliss climb” hela vägen upp till stugan utan att sätta ner foten.Ta några vändor på “Kliss till grusväg” och “Klisstoppen till snöstickan” för att sedan ta det långa tekniska spåret via Orrberget ner mot Grodtjärn. Vid Katrinehill finns fina utförslöpor i “Full fräs” och “Snabb som en kula”, och via en småteknisk travers nås det långa utförsspåret “Slippery when wet Nacksta”. Bilar kan parkeras på Klissvägens vändplan eller vid en av parkeringarna runt sidsjöns friluftsområde.

<a href="https://www.trailforks.com/region/klissberget/" target="_blank">Klicka här för att komma till Kliss på Trailforks.com</a>

## Södra Berget

{{< figure src="/images/maps/map-sodra.png"  target="_blank" link="https://www.trailforks.com/region/sodra-berget-25316/" >}}

På södra bergets topp finner XC-cyklisten både slätare motionsspår och trixigare naturstigar. Vid bergets fot mot staden till finns Sundsvallscyklisternas arena, skyltat “MTB-banor” från vägen upp till hotellet. Uppe på Södra Berget finner stigcyklisten roliga utmaningar i alla vädersträck. För den endurosugne vill vi dock slå ett extra slag för klassikerna Jons superspår (del 1 och 2) samt Flaggstigen. Parkeringen vid Ängen eller LV5 är bra utgångspunkter för kortare turer, men även parkeringarna vid Sidsjön fungerar utmärkt som utgångspunkt för dig som vill ta en längre tur mot Klissberget eller söderut över fågelberget.

<a href="https://www.trailforks.com/region/sodra-berget-25316/" target="_blank">Klicka här för att komma till Södra Berget på Trailforks.com</a>

## Bergsåker

{{< figure src="/images/maps/map-bergsaker.png"  target="_blank" link="https://www.trailforks.com/region/bergsaker-25266/" >}}

I stadens västra utkant huserar Hällomsberget. Stignätet slingrar sig upp och ner för berget och dess granne Uvberget - det är med andra ord alltså upplagt för både fartfest och blodsmak. Cykla en XC-tur i kvällssolen förbi Klippstugan och Uvberget “Utsikt över Huli”. Både stigarna eller naturupplevelsen är av finsmakarkvalite. Om tekniska utmaningar är din kopp med te så kommer Hällomsbergets sydsida smaka riktigt gott. Här finns bland annat endurogodingar som ”Fear is the weakness” och ”Narrow grave”.

<a href="https://www.trailforks.com/region/bergsaker-25266/" target="_blank">Klicka här för att komma till Bergsåker på Trailforks.com</a>


## Essvik

{{< figure src="/images/maps/map-essvik.png"  target="_blank" link="https://www.trailforks.com/region/essvik-25604/" >}}

Femton minuter söder om stan ligger halvön Essvik som lockar till sig frilufsare i alla dess former. Här bjuds det på många långa fina stigar, och turerna kan varieras i oändlighet. Cyklingen i Essvik är inbjudande och rolig för alla, oavsett nivå. Det finns stigar som är tekniskt och fysiskt utmanade, men även större andel lättcyklade stigar än i många andra stigområden runt om Sundsvall. Bra för att till exempel ta med de yngre barnen på en tur. Många utförslöpor bjuder på god fart med naturliga möjligheter till hopp och lek - det är inga problem att låta adrenalinet öka i takt med pulsen.

Kolla in de fina rundorna Enduroturo och Essvik Runt på Trailforks.

<a href="https://www.trailforks.com/region/essvik-25604/" target="_blank">Klicka här för att komma till Essvik på Trailforks.com</a>


