---
title: "Om oss"
description: "Det här är vi!"
background: '/images/banners/Om_oss-BG4.jpg'
---

Sundsvalls stigcyklister är en organisation som jobbar för att främja stigcykling i Sundsvallsregionen.

Förutom att cykla har vi en förkärlek för att välta stenar och skyffla jord. Stigbygge kan vara lika kreativt som att cykla i en skatepark och minst lika fysiskt som ett crossfit-pass, och det är såklart galet roligt att få skörda frukten och cykla de stigar man själv varit med och skapat!

Är du sugen på att vara med på stigbygge, en cykeltur eller kanske visa upp din favorittur för andra? Kolla in vår <a href="https://www.facebook.com/groups/623066914391828/" target="_blank">facebookgrupp</a>, där finner du diskussioner, evenemang och likasinnade.

Föreningen har sitt ursprung i Facebookgruppen som startades sommaren 2013. Behovet av en förening kommer ur önskemål att kunna samarbeta med Sundsvalls kommun och andra aktörer, både i närings- och föreningslivet. Vi sammanför Sundsvalls traditionellt oorganiserade stigcyklister och gör vår gemensamma röst hörd. Att vara med i föreningen är inget krav för att gå med i <a href="https://www.facebook.com/groups/623066914391828/" target="_blank">Facebookgruppen</a> eller delta i våra aktiviteter, men om du tycker funderar på ett medlemskap så kan du läsa mer om det [här](../medlem).
